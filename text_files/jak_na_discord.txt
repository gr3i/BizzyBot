Ahoj! Máme velkou radost, že jste se rozhodli se tu k nám přidat! Z vlastní zkušenosti ale víme, že Discord… může být pro nováčky trochu přehlcující. Proto vás na úvod seznámíme s “Discordovovou kulturou” a ukážeme pár triků, jak platformu používat a jak si ji přizpůsobit.

**1) Proč zrovna Discord?**

**•** Discord umožňuje přehledně rozdělit chat do více 
specializovaných kanálů, takže má uživatel plnou kontrolu nad tím, co chce sledovat a kdy. Díky tomu může platforma sloužit efektivně hodně lidem aniž by se informace ztrácely. Kanály si můžete jednoduše skrýt kliknutím na **Procházet-kanály** (vlevo nahoře) 

**•** Lze na Discord přistupovat přes mobilní aplikaci, desktopovou aplikaci i jen přes webový prohlížeč 

**•** Umožňuje doprogramovat další funkcionality na míru potřebám členům konkrétního serveru – my třeba máme kanál #bot-spam kde si můžete skrz našeho bota přidat role oboru, recenze předmětů. Více najdete v #info 

**•** Dají se přidávat vlastní emotikony!  :ZeroTwo_heartlove: :dogeSmile: :dogekek:
**2) Discordový rychlokurz**

Discord nabízí mnoho skvělých funkcionalit, dělá ho to ale trochu komplexním. Jeho hlavní prvky jsou: 

**Servery**
Jedná se o skupinu/komunitu na Discordu. VUT FP je jedním z nich, ale najdete jich nespočet – slouží mimo jiné hráčům, kutilům, čtenářským klubům nebo studentům. Překlikávat mezi nimi můžete vlevo v panelu.

**Kanály**
Kliknutím na server se obrazovka změní. Vlevo v panelu serveru uvidíte kanály logicky seskupené do kategorií. V jednom z nich právě jste :KannaSip:  . Kanály začínají hashtagem. Nahoře v záhlaví uvidíte název, popisek (typ: kliknutím na něho se vám zobrazí celý :dogeSmile: ), vlákna, notifikace, připnuté příspěvky :pushpin: (příspěvky, které admin označil za důležité), seznam členů mající přístup do daného kanálu (kliknutím na ikonku :busts_in_silhouette: se zobrazí/skryje) a vyhledávání :mag_right: (doporučujeme používat, funguje moc pěkně). Úplně vpravo nahoře pak najdete oficiální nápovědu od Discordu.

Existuje několik druhů kanálů. Na našem serveru najdete především textové. Ve studijních kategoriích si můžete najít váš předmět a být v obraze, co zde vaši spolužáci řeší a nebo se rovnou zapojit do diskuze!

**Role**
Slouží hlavně k tomu, abyste viděli pro vás aktuální místnosti a aby ostatní poznali, v jakém jste ročníku. Pokud jste v prváku, poznají vás podle role FP-1BC, ve druháku podle role FP-2BC a ve třeťáku (nebo vyšším ročníku bakaláře) podle role FP-3+BC. Díky tomu snadno najdete své spolužáky a poznáte je i podle barvy jejich jména. Role si můžete vybrat v kanálu #vut-role.
**3) Tipy a triky**

**•** Discord je platforma postavená defaultně na anonymitě (na rozdíl od Facebooku). Je zcela na vás, pokud tu budete pod svým jménem a fotkou, respektujte soukromí ostatních a i když člena znáte jménem, obvykle se oslovujeme přezdívkami. V nastavení si můžete vaši přezdívku pro tento server (horní lišta se šipkou server -> upravit profil serveru).

**•** V nastavení Discordu (ikonka nastavení vedle vašeho jména vlevo dole) si můžete také nastavit jazyk na češtinu nebo přepnout z tmavého režimu do světlého.
**4) K čemu vůbec náš discord slouží?**

**•** Domluv se se spolužáky na všem, co se týká školy – od řešení úkolů a projektů až po tipy k jednotlivým předmětům. Stačí najít správné vlákno/debatu a zeptat se v #help-center :mortar_board:

**•** Sdílej nápady, články, zajímavé odkazy nebo vlastní projekty a získej zpětnou vazbu od ostatních studentů:thought_balloon:

**•** Hledáš partu na studium, kafe, sport, deskovky nebo třeba cestování? Využij komunitu k domluvě na společných aktivitách:handshake: 

**•** Máš v hlavě vlastní nápad na nějakou soutěž nebo komunitní akci? Dej vědět adminům – rádi ti pomůžou to rozjet:bulb:


Pokud píšeš delší texty, je dobré je členit do odstavců. Stačí použít kombinaci Shift + Enter pro nový řádek, aniž by se zpráva hned odeslala.
**5) Jak používat našeho bota?**

**•** Našeho bota prosíme používat pouze v místnostech #bot-spam :sadgePray: 

Vše se dá ovládat pomocí těchto nejdůležitějších příkazů:

/pozvanka - Do chatu pošle QR kód tohoto FP serveru a jeho invite link.
/hello - Bot ti odpoví do chatu „Ahoj“. Používá se často pro kontrolu, jestli bot "žije". **Vstup:** /hello  Výstup jako bot: "Ahoj".
/predmet pridat - Přidá uživateli předmět. **Vstup:** /predmet název předmětu  Výstup: Přidání role předmět a přístup do dané místnosti uživateli.
/predmet odebrat - Odebere uživateli předmět. Stejný způsob jako u /predmet pridat.
/obor pridat - Přidá uživateli roli oboru. **Vstup:** /obor název oboru Výstup: Přidání uživateli role oboru.
/obor odebrat - Odebere uživateli roli oboru. Stejný způsob jako u /obor pridat.
/hodnoceni zobrazit - Zobrazí hodnocení předmětu, pokud existuje. (Postup je napsaný co a jak přímo v něm.)
/hodnoceni pridat - Přidá hodnocení předmětu. (Postup je napsaný co a jak přímo v něm.)
/hodnoceni odebrat - Odebere hodnocení předmětu. (Postup je napsaný co a jak přímo v něm.)
/hodnoceni upravit - Upraví hodnocení předmětu. (Postup je napsaný co a jak přímo v něm.)

/bot info - Zobrazí informace o botovi. (Nejdůležitější věc je zde pro vás ping/latency, kdy vidíte, jak rychle bot odpovídá.)
/role - Zobrazí nejdůležitější role na serveru a jejich vysvětlení.

**•** Toto jsou nezbytné informace, které potřebuješ k bezproblémovému používání našeho discordu. **V případě jakýchkoliv dotazů, nejasností či jiných problémů se neboj obrátit na členy @Mod a my už ti rádi pomůžeme**

Ať se ti tu líbí a užívej studia :ZeroTwo_heartlove:

